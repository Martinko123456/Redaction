Autor: Martin Jakubec
Nazov: Záchrana Štrbského Plesa
Datum: 26.5.2020
----
Boj o zachovanie Štrbského Plesa pokračuje. 
Štrba chce obnoviť starú zjazdovku a hotel

----
V lokalite Štrbského Plesa nedôjde k zásahom, ktoré by sa dotkli prírodného bohatstva a jedinečnosti Vysokých Tatier.
Vyhlásil to minister životného prostredia Ján Budaj (OĽaNO), ktorý v tejto súvislosti veľmi pozitívne vníma aj súlad so starostom Štrby Michalom Sýkorom.
"Máme spoločný záujem chrániť Štrbské Pleso ako skvost Tatier i celého Slovenska," uviedol Budaj. Po vysvetleniach starostu Štrby v súvislosti s návrhom zmeny územného plánu obce je presvedčený, že v lokalite nevznikne nič, čo by narušilo panorámu a prostredie Štrbského Plesa.
----
V súvislosti s návrhom zmeny územného plánu Štrby vo vzťahu k Štrbskému Plesu 
upozornili miestni obyvatelia a aktivisti na riziko developerských zásahov, 
ktoré by poškodili vzácnu prírodnú oblasť.